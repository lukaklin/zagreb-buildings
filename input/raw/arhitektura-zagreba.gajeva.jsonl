{"source":"arhitektura-zagreba","source_url":"https://www.arhitektura-zagreba.com/zgrade/gajeva?ulica=gajeva","retrieved_at":"2026-02-04T23:00:39.777Z","name":"Zgrada Financijalnog ravnateljstva","address":"Gajeva  / Katančićeva 5 / Trenkova 6","architects_raw":"Lajos Zobel","description_raw":"Financijalno ravnateljstvo, danas Ministarstvo financija RH, sagrađeno je 1901./1902. prema projektu mađarskog arhitekta Lajosa Zobela. Hrvatsko-ugarskom nagodbom od 1869. godine Kraljevsko financijalno ravnateljstvo bilo je u zajedničkoj ingerenciji Hrvatske i Ugarske. Nerijetko su sve do kraja I. svj. rata državne zgrade projektirali mađarski arhitekti (Ernö Foerk, Gjula Sándy, Alexandera von Aigner, Ferenc Pfaff, Lajos Zobel). Oblikovanje pročelja u Trenkovoj, Gajevoj i Katančićevoj ulici izvedeno je u neoklasicističkom stilu, a njihovim središnjim rizalitima, koji su zaključeni trokutnim zabatima, dominiraju korintski stupovi koji se protežu preko prvog i drugog kata. Radove na zgradi “U” tlocrta izvelo je građevno poduzeće/arhitektonski biro Hönigsberg i Deutsch.","image_full_url":"https://storage.googleapis.com/arhitektura-zagr-1514718358225.appspot.com/photos/Trenkova%206%20-Katan%C4%8Di%C4%87eva%205%20-Gajeva%20%203_a2d7.jpg","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/trenkova%206%20-katanciceva%205%20-gajeva%20%203_a2d7.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/gajeva-1-trg-bana-jelacica-16?ulica=gajeva","retrieved_at":"2026-02-04T23:00:40.702Z","name":"Hotel Milinov, danas Hotel Dubrovnik","address":"Gajeva 1 / Trg bana Jelačića 16","architects_raw":"Dionis Sunko","description_raw":"Hotel Milinov, danas Hotel Dubrovnik, na uglu Gajeva 1 /Trg bana Jelačića 16 sagrađen je 1928./1929. prema projektu Dionisa Sunka (Sunko & Jungmann). Hotel Milinov je dobio naziv po prvom vlasniku - trgovcu Svetozaru Milinovu, a od 1940. vlasnik je postala Dubrovačka plovidba koja mu je dala današnji naziv. Zgrada hotela u donjem dijelu dizajnirana je u stilu art décoa, dok je gornji dio u duhu ekspresionizma. Na pročelju središnjeg dijela zgrade, prema Trgu, iznad prozora trećeg kata, postavljen je brončani kip Merkura (u rimskoj mitologiji bog trgovine i putovanja), koji je premješten sa srušene kuće trgovca Pavla Hatza, koju je na tome mjestu sagradio Bartol Felbinger. U toj kući nalazila se je poznata Velika kavana.","image_full_url":"https://storage.googleapis.com/arhitektura-zagr-1514718358225.appspot.com/photos/Gajeva_1_-Trg_bana_Jela%C4%8Di%C4%87a__1.jpg","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/gajeva_1_-trg_bana_jelacica__1.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/gajeva-2?ulica=gajeva","retrieved_at":"2026-02-04T23:00:41.635Z","name":"Zgrada Mirovinske zaklade gradske štedionice","address":"Gajeva 2 / Trg bana Jelačića","architects_raw":"Hugo Ehrlich","description_raw":"Zgrada Mirovinske zaklade gradske štedionice na uglu Gajeva 2 /Trg bana Jelačića sagrađena je 1934. prema projektu Huga Ehrlicha. Ehrlich je dobio izvedbu na temelju natječaja, nakon što je nekad jedinstveni blok Zakladne bolnice bio rasparceliran. Način na koji je Ehrlich riješio zadatak doista je smion i moderan. Na toj je zgradi armiranobetonska konstrukcija omogućila kontinuirane pojaseve prozor koji teku cijelom širinom pročelja, dok je prizemni dio izbačen i prema ulici zatvoren transparentnom staklenom opnom, čime je postignuta potpuna inverzija klasične građevne tektonike. Po jasnoći osnovne dispozicije, suvremenom senzibilitetu i dorađenosti detalja, ta Ehrlichova građevina ide nesumnjivo među klasična ostvarenja naše međuratne arhitekture i čini, ne samo vremenski nego i sadržajno, zaključak njegova stvaralačkog puta. (Žarko Domljan -1, 1976:55)","image_full_url":"https://storage.googleapis.com/arhitektura-zagr-1514718358225.appspot.com/photos/Gajeva_2__22.JPG","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/gajeva_2__22.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/gajeva-2a?ulica=gajeva","retrieved_at":"2026-02-04T23:00:42.575Z","name":"Stambeno-poslovna zgrada Banovinske štedionice","address":"Gajeva 2A","architects_raw":"Stanko Kliska","description_raw":"Stambeno-poslovna zgrada Banovinske štedionice u Gajevoj 2A podignuta je 1935./1936. u internacionalnom stilu prema projektu Stanka Kliske (suradnik Antun Ulrich). Ova i susjedna zgrada (Gajeva 2 /Trg bana Jelačića) najviše su zgrade u Zakladnom bloku, a osim propisane visine od 28m (za zgrade s mezaninom i 6 katova) i vanjštinom su slične ostalim zgradama u bloku, jer su arhitekti poštivali propisanu regulatornu osnovu.  (Tamara Bjažić Klarin)","image_full_url":"https://storage.googleapis.com/arhitektura-zagr-1514718358225.appspot.com/photos/Gajeva_2A__11.JPG","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/gajeva_2a__11.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/gajeva-2b?ulica=gajeva","retrieved_at":"2026-02-04T23:00:43.531Z","name":"Stambeno-trgovačka kuća Alkalay","address":"Gajeva 2B","architects_raw":"Pavao Deutsch; Aleksandar Freudenreich","description_raw":"Stambeno-trgovačka kuća Alkalay u Gajevoj 2B podignuta je 1932./1933. godine prema projektu arhitektonskog biroa Freudenreich i Deutsch. Radi se o jednoj od niza zgrada sagrađenih u internacionalnom stilu, koje čine tzv. Zakladni blok i koje se mogu ubrojiti u reprezentativne primjere stambeno-poslovnih ugrađenih zgrada u zagrebačkoj arhitekturi između dva rata.","image_full_url":"https://storage.googleapis.com/arhitektura-zagr-1514718358225.appspot.com/photos/Gajeva_2B__11.JPG","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/gajeva_2b__11.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/gajeva-2c-bogoviceva-2?ulica=gajeva","retrieved_at":"2026-02-04T23:00:44.510Z","name":"Stambeno-poslovna zgrada","address":"Bogovićeva 2 / Gajeva 2C","architects_raw":"Otto Goldscheider","description_raw":"Stambeno-poslovna zgrada Hahn na uglu Gajeva 2C /Bogovićeva 2 podignuta je 1932./1933. prema projektu Otta Goldscheidera. Šesterokatna zgrada s uvučenom zadnjom etažom, sagrađena je u internacionalnom stilu i jedna je od niza zgrada koje čine tzv. Zakladni blok. Pročelja zgrade rastvorena su četverokrilnim prozorima, dok su na zaobljenom uglu peterokrilni prozori. U prizemlju zgrade su lokali.","image_full_url":"https://storage.googleapis.com/arhitektura-zagr-1514718358225.appspot.com/photos/Gajeva_2C_-Bogovi%C4%87eva_2__1.2.jpg","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/gajeva_2c_-bogoviceva_2__1.2.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/gajeva-3?ulica=gajeva","retrieved_at":"2026-02-04T23:00:45.466Z","name":"Hotel Dubrovnik II","address":"Gajeva 3","architects_raw":"Nikola Filipović; Ines Filipović","description_raw":"Hotel Dubrovnik II u Gajevoj 3 nadograđen je uz stari Hotel Dubrovnik 1979./1982. prema projektu Ines i Nikole Filipovića. Na toj parceli prije se nalazila mala robna kuća s trgovinom tekstila i poslovnicom Ljubljanske banke. Vrlo uspjela interpolacija u prostor okružen vrhunskim ostvarenjima hrvatske moderne (zgrade Zakladnog bloka, Planićeva zgrada Napretkove zadruge, zgrada Shell Rudolfa Lubynskog). Pročelje zgrade obloženo je plavim reflektirajućim staklom s aluminijskim okvirima, a dinamizirano je zaobljenim istacima u punoj visini zgrade. Za ovu interpolacijuje Ines i Nikola Filipović dobili su godišnju nagradu “Viktor Kovačić” za najbolje pojedinačno ostvarenje u 1982. godini.","image_full_url":"https://storage.googleapis.com/arhitektura-zagr-1514718358225.appspot.com/photos/Gajeva_3__1.jpg","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/gajeva_3__1.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/gajeva-5?ulica=gajeva","retrieved_at":"2026-02-04T23:00:46.402Z","name":"Poslovna zgrada Shell","address":"Gajeva 5","architects_raw":"Rudolf Lubynski","description_raw":"Poslovna zgrada Shell (Dr. Artur i Dr. Milan Marić) u Gajevoj 5 sagrađena je 1931./1932. godine prema projektu Rudolfa Lubynskog (suradnici Stanko Bučar i Bogdan Petrović). To je prva jednonamjenska uredska zgrada skeletne konstrukcije sa slobodnim ovješenim fasadnim platnom, koje je rastvoreno trakastim prozorima. Pješački trgovački pasaž u prizemlju zgrade, koji vodi prema Praškoj ulici (izveo Amadeo Carnelutti), dobar je primjer kvalitetnog art-déco dizajna u nas.","image_full_url":"https://storage.googleapis.com/arhitektura-zagr-1514718358225.appspot.com/photos/Gajeva_5__1.jpg","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/gajeva_5__1.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/gajeva-7?ulica=gajeva","retrieved_at":"2026-02-04T23:00:47.348Z","name":"Poslovno-stambena zgrada La Nazionale","address":"Gajeva 7","architects_raw":"Amadeo Carnelutti","description_raw":"Poslovno-stambena zgrada La Nazionale u Gajevoj 7 sagrađena je 1938./1939. prema projektu Amadea Carneluttija. Radi se zapravo o dva odvojena volumena, uličnom peterokatnom s ostakljenim lokalima u prizemlju i stanovima na katovima, te dvorišnom dvokatnom poslovnom volumenu U-tlocrta. Središnji dio pročelja prema Gajevoj ulici rizalitno je istaknut, a pravokutni polegnuti prozori izlomljeni su u maniri art-décoa.","image_full_url":"https://storage.googleapis.com/arhitektura-zagr-1514718358225.appspot.com/photos/Gajeva_7__2.jpg","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/gajeva_7__2.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/gajeva-9?ulica=gajeva","retrieved_at":"2026-02-04T23:00:48.287Z","name":"Varoška pivnica, danas kavana i restoran Boban","address":"Gajeva 9","architects_raw":"Aleksandar Brdarić","description_raw":"Varoška pivnica, danas kavana i restoran Boban (ranije restoran Kornat) u Gajevoj 9 sagrađena je 1845. godine prema projektu Aleksandra Brdarića. Jednokatnica s pročeljem gotovo lišenim arhitektonske dekoracije sačuvala je izvorni izgled do današnjih dana.","image_full_url":"https://storage.googleapis.com/arhitektura-zagr-1514718358225.appspot.com/photos/Gajeva%209%20%201_8737.JPG","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/gajeva%209%20%201_8737.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/gajeva-10?ulica=gajeva","retrieved_at":"2026-02-04T23:00:49.213Z","name":"Zagrebačko kazalište mladih i Omladinski centar","address":"Gajeva 10 / Teslina 7","architects_raw":"Branko Silađin","description_raw":"Rekonstrukcija i nadogradnja Zagrebačkog kazališta mladih i Omladinskog centra na uglu Teslina 7 /Gajeva 10 izvedena je 1987. godine prema idejnom projektu Branka Silađina. Glavni i izvedbeni projekt izradio je Arhitektonski biro Centar 51 iz Zagreba, a radove je izvelo GP Industrogradnja. Gradilište u sjeveroistočnom dijelu bloka, koji je omeđen Teslinom, Gajevom, Preradovićevom i Berislavićevom ulicom, prostiralo se na cca 10.000 m², a bilo je planirano da se zadrži izgled uličnih pročelja i zadržavanje namjene svih postojećih lokala, što je i ostvareno. Svečano otvorenje bilo je prije početka Univerzijade ‘87. Ugaona jednokatnica (nekadašnje svratište  “K janjetu”) preuređena je u Omladinski centar, a Dvorana Istra (u vrtu svratišta) preuređena je u Zagrebačko kazalište mladih.","image_full_url":"https://storage.googleapis.com/arhitektura-zagr-1514718358225.appspot.com/photos/Teslina%207%20%201_5934.JPG","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/teslina%207%20%201_5934.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/gajeva-11?ulica=gajeva","retrieved_at":"2026-02-04T23:00:50.147Z","name":"Kuća Benko","address":"Gajeva 11 / Teslina 5","architects_raw":"Ivan Plochberger st.","description_raw":"Kuća Josipa Benka na uglu Teslina 5 /Gajeva 11 sagrađena je kao jednokatnica 1867. prema projektu Ivana Plochbergera st. Obilježuje ju ranohistoricističko neostilsko oblikovanje pročelja. Drugi kat nadograđen je 1879. godine. (Lelja Dobronić -2, 1983:94)","image_full_url":"https://storage.googleapis.com/arhitektura-zagr-1514718358225.appspot.com/photos/Teslina%205%20-Gajeva%2011%20%201_4088.JPG","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/teslina%205%20-gajeva%2011%20%201_4088.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/berislaviceva-6-gajeva-14?ulica=gajeva","retrieved_at":"2026-02-04T23:00:51.097Z","name":"Kuća Vladimira Vranyczanyja","address":"Berislavićeva 6 - 8 / Gajeva 14","architects_raw":"Otto von Hofer","description_raw":"Kuća baruna Vladimira Vranyczanyja na uglu Berislavićeva 6 - 8 /Gajeva 14 sagrađena je 1888. godine prema projektu bečkog arhitekta Otta von Hofera, koji je projektirao i kuću baruna Ljudevita Vranyczanyja, Vladimirovog brata, na Strossmayerovom trgu 12. Radove je izveo Gjuro Carnelutti. Zbog izdužene parcele zgrada u Berislavićevoj ima trinaest prozorskih osi, a u Gajevoj ulici samo tri. Pročelja su izvedena u neorenesansnom stilu. Na uglu se ističe cilindrični erker koji se oslanja na kameni stup. Erker završava kupolom na čijem vrhu se nalazi zlatna kruna. (Marina Bagarić -1)","image_full_url":"https://storage.googleapis.com/arhitektura-zagr-1514718358225.appspot.com/photos/Berislavi%C4%87eva%206%20%201_9d8d.JPG","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/berislaviceva%206%20%201_9d8d.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/berislaviceva-4?ulica=gajeva","retrieved_at":"2026-02-04T23:00:52.049Z","name":"Kuća Smrekar","address":"Berislavićeva 4 / Gajeva 15","architects_raw":"Janko Jambrišak","description_raw":"Kuća Antuna Smrekara na uglu Gajeva 15 /Berislavićeva 4 sagrađena je 1874. prema projektu Janka Jambrišaka. Ugaona dvokatnica s ulazom i sedam prozorskih osi u Berislavićevoj ulici i šest prozorskih osi u Gajevoj ulici, na tupom uglu jedan prozor.¹ Jedno od vrjednijih Jambrišakovih ostvarenja podignuto je u vrijeme kad se na pojasu između Ilice i Hebrangove ulice (nekad Kukovićeva), Petrinjske i Kačićeve počinju graditi reprezentativne palače koje određuju buduću fizionomiju Donjega grada.²  Izvor: ¹Lelja Dobronić -1, 1959:30, ²Ivo Maroević -2, 2007:16","image_full_url":"https://storage.googleapis.com/arhitektura-zagr-1514718358225.appspot.com/photos/Gajeva%2015%20%201_4ebf.JPG","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/gajeva%2015%20%201_4ebf.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/gajeva-17-berislaviceva-5?ulica=gajeva","retrieved_at":"2026-02-04T23:00:52.988Z","name":"Kuća Milke Kafka","address":"Berislavićeva 5 / Gajeva 17","architects_raw":"Franjo Klein; Janko Nikola Grahor","description_raw":"Kuća Milke Kafka na uglu Berislavićeva 5 /Gajeva 17 sagrađena je 1874. godine prema projektu arhitektonskog biroa Grahor i Klein. Za neorenesansnu dvokatnicu karakteristično je: zaobljeni ugao zgrade i prozori prizemlja istaknuti su kvadrima rustike, mjesto zaglavnog kamena nad prozorima putti; prozori I. kata flankirani stupovima, kojima je donja polovina plastično ornamentirana, a nad prozorima zabati; prozori II. kata flankirani pilastrima, nad njima blagi lomljeni lukovi. Treći kat je nadograđen naknadno. Susjedna zgrada istih autora u Berislavićevoj 3 ima jednaku fasadu. (Ivo Maroević, 1968:119)","image_full_url":"https://storage.googleapis.com/arhitektura-zagr-1514718358225.appspot.com/photos/Gajeva%2017%20-Berislavi%C4%87eva%205%20%2022_190e.JPG","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/gajeva%2017%20-berislaviceva%205%20%2022_190e.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/gajeva-23-2?ulica=gajeva","retrieved_at":"2026-02-04T23:00:53.921Z","name":"Kuća Prister","address":"Gajeva 20","architects_raw":"Kuno Waidmann","description_raw":"Kuća Guide Pristera u Gajevoj 20 podignuta je 1885./1886. prema projektu Kune Waidmanna. Neorenesansna jednokatnica proteže se u širinu sa šest prozorskih osi. Prevladava horizontalno raščlanjenje s jednim vertikalnim elementom, bočnim rizalitom na kojem je istaknuta profilacija prozorskog okvira i ulaz veže. Graditelj Carnelutti je 1901. nadogradio drugi kat i tada je nestao kasetasto riješen friz ukrašen vegetabilnim viticama, koje su s tekstilnim motivima na parapetnim zonama potprozornika i dekoracijom natprozornika u mekom materijalu žbuke isticale zonu prvoga kata. (Đurđica Cvitanović)","image_full_url":"https://storage.googleapis.com/arhitektura-zagr-1514718358225.appspot.com/photos/Gajeva_20__1.jpg","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/gajeva_20__1.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/gajeva-22?ulica=gajeva","retrieved_at":"2026-02-04T23:00:54.844Z","name":"Kuća Arnold","address":"Gajeva 22","architects_raw":"Kuno Waidmann","description_raw":"Kuća Franje Arnolda u Gajevoj 22 podignuta je 1880./1882. prema projektu Kune Waidmanna. To je neorenesansna jednokatnica s osam prozorskih osi i portalom na središnjem rizalitu. Ističe se portalna zona s profiliranim unutarnjim okvirom sa zaglavnim kamenom i vanjskim okvirom s dvojnim pilastrima i trabeacijom s frizom metopa i triglifa. Prizemlje je obrađeno frizom dijamantnih kvadera i kvaderima u žbuci sve do oštro profiliranog vijenca prvoga kata. Zidna površina prvoga kata obložena je opekom. Friz završnog vijenca kasetasto je riješen, ukrašen je rozetama. Iznad visokog kamenog podnožja i teške rustike prizemlja prvi je kat lakši u profinjenom kontrastu renesansnih profilacija i tople, meke strukture pozadine od opeke. Ova je kombinacija jedna od specifičnih karakteristika njemačke renesanse. (Đurđica Cvitanović)","image_full_url":"https://storage.googleapis.com/arhitektura-zagr-1514718358225.appspot.com/photos/Gajeva_22__1.jpg","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/gajeva_22__1.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/gajeva-23?ulica=gajeva","retrieved_at":"2026-02-04T23:00:55.784Z","name":"Kuća Ljubice i Mirka Puka","address":"Gajeva 23","architects_raw":"Josip Pičman","description_raw":"Kuća Ljubice i Mirka Puka u Gajevoj 23 sagrađena je 1932./1933. godine prema projektu Josipa Pičmana (suradnici Stjepan Hribar i Ivan Velikonja). Modernistička trokatnica s pročeljem rastvorenim velikim položenim trokrilnim i četverokrilnim prozorima, te balkonima trapezoidnog tlocrta, koji su na južnom dijelu širi zbog uvlačenja zida na tome dijelu balkona od fasadne linije zgrade koja prati zakrivljenost ulice. Ovakav trapezoidni oblik balkona možda je projektiran zbog bolje insolacije ili prema drugom razmišljanju zbog ostvarenja pravilne tlocrtne geometrije sobe koja ima izlaz na taj balkon.","image_full_url":"https://storage.googleapis.com/arhitektura-zagr-1514718358225.appspot.com/photos/Gajeva_23__1.jpg","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/gajeva_23__1.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/gajeva-25?ulica=gajeva","retrieved_at":"2026-02-04T23:00:56.726Z","name":"Stambeno-trgovačka kuća","address":"Gajeva 25","architects_raw":"Juraj Denzler","description_raw":"Stambeno-trgovačka kuća suzdržanog modernizma u Gajevoj 25 podignuta je 1927. prema projektu Juraja Denzlera. Pročelje kuće je u pravilnom klasičnom rasteru rastvoreno pravokutnim prozorima, koji su uvučeni u fasadu. Prizemlje sa središnjim kolnim ulazom kasnije je preuređeno za lokale.","image_full_url":"https://storage.googleapis.com/arhitektura-zagr-1514718358225.appspot.com/photos/Gajeva_25__1.jpg","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/gajeva_25__1.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/gajeva-26-hebrangova-10?ulica=gajeva","retrieved_at":"2026-02-04T23:00:57.706Z","name":"Zgrada Antuna Smrekara","address":"Gajeva 26 / Hebrangova 10","architects_raw":"Franjo Klein; Janko Nikola Grahor","description_raw":"Zgrada Antuna Smrekara na uglu Gajeva 26 /Hebrangova 10 sagrađena je 1877. godine prema projektu arhitektonskog biroa Grahor & Klein. Na pročeljima neorenesansne dvokatnice ističu se prozori u prvom katu s trokutastim zabatima u ulozi natprozornika i parapetima s vegetabilnim ornamentima. Prozori prizemlja u gornjem dijelu imaju tzv. uške i zaglavni kamen u sredini, a prozori drugoga kata imaju isto jednostavnije okvire iznad kojih su profilirani arhitravi.","image_full_url":"https://storage.googleapis.com/arhitektura-zagr-1514718358225.appspot.com/photos/Gajeva_26_-Hebrangova_10__1.jpg","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/gajeva_26_-hebrangova_10__1.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/gajeva-27?ulica=gajeva","retrieved_at":"2026-02-04T23:00:58.745Z","name":"Kuća Kralj","address":"Gajeva 27","architects_raw":"Lav Kalda","description_raw":"Kuća Kralj u Gajevoj 27 podignuta je 1930. prema projektu Lava Kalde. Međuratna zgrada nastala je u razdoblju između secesijske moderne i racionalnog funkcionalizma i kod nje je vidljiv Kaldin odmak od secesije, koja je snažno obilježila njegov cjelokupni rad, te kretanje prema tom apstraktnom formalnom arhitektonskom jeziku, kojeg u potpunosti nikad nije uspio prihvatiti. (Darja Radović Mahečić -1)","image_full_url":"https://storage.googleapis.com/arhitektura-zagr-1514718358225.appspot.com/photos/Gajeva_27__1.jpg","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/gajeva_27__1.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/gajeva-28-preradoviceva-29?ulica=gajeva","retrieved_at":"2026-02-04T23:00:59.713Z","name":"Kukovićeva kuća","address":"Ante Kovačića 2 - 4 / Gajeva 28 / Hebrangova 9 - 11","architects_raw":"Ivan Plochberger st.","description_raw":"Najamna kuća Kuković zauzima cijeli blok između četiri ulice: Hebrangova 9-11 /Preradovićeva 29 /Gajeva 28 /Ante Kovačića 2-4. Sagrađena je 1872./1874. prema projektu Ivana Plochbergera st. To je najveća stambena zgrada koja je podignuta u 19. st. u Zagrebu u vrijeme velike stambene krize u gradu. Investitor je bio Mirko pl. Kuković st. po kojem je ulica sa sjeverne strane kuće i dobila ime, a nosila ga je od 1872. do 1901. i od 1926. do 1946. godine. Neorenesansna kuća ima četiri atrijska dvorišta, a u njoj su se nalazila 132 stana. Na jednostavno oblikovanim pročeljima ističu se samo ugaoni rizaliti, flankirani stiliziranim kvadrima, s udvojenim prozorima od kojih su oni u prvome katu s trokutastim zabatima.","image_full_url":"https://storage.googleapis.com/arhitektura-zagr-1514718358225.appspot.com/photos/Hebrangova_9_i_11_1.jpg","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/hebrangova_9_i_11_1.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/gajeva-29-hebrangova-8?ulica=gajeva","retrieved_at":"2026-02-04T23:01:00.682Z","name":"Stambeno-poslovna zgrada","address":"Gajeva 29 / Hebrangova 8","architects_raw":"Janko Jambrišak","description_raw":"Stambeno-poslovna zgrada na uglu Gajeva 29 /Hebrangova 8 podignuta je 1879. prema projektu Janka Jambrišaka. Izvorno je to bila neorenesansna dvokatna uglovnica (kasnije dograđen treći kat) s plitkim rizalitima na odsječenom uglu i na kraju južne strane zgrade u Hebrangovoj ulici. Rubovi rizalita naglašeni su rustikom. Na fasadi su izvedene fuge koje simuliraju gradnju kamenim blokovim. Ispod prozora prvog kata nalaze se reljefni ornamenti akantusovog lišća i vitica. Treći kat nadograđen je 1957. godine prema projektu Stjepana Planića, koji ne zadržava Jambrišakov raspored prozora, nego projektira kontinuirani niz prozora.","image_full_url":"https://storage.googleapis.com/arhitektura-zagr-1514718358225.appspot.com/photos/Gajeva_29_-Hebrangova_8__1.jpg","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/gajeva_29_-hebrangova_8__1.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/ante-kovacica-1-gajeva-30?ulica=gajeva","retrieved_at":"2026-02-04T23:01:01.677Z","name":"Gradska građanska škola, danas Farmaceutsko-biokemijski fakultet","address":"Ante Kovačića 1 / Gajeva 30","architects_raw":"Pavao Jušić; Josip Joannović","description_raw":"Zgrada Gradske građanske škole, sagrađena je 1914. prema projektu Josipa Joanovića i Pavla Jušića. U Gajevoj ulici na broju 30 prije je bila privatna kuća koja je adaptirana za vojnu namjenu, a nakon što je na južnom dijelu parcele (kbr. 30A) sagrađena nova zgrada zapovjedništva (danas zgrada Državnog odvjetništva RH), gradska općina je od domobranskog erara kupila staru vojarnu i dio zemljišta, gdje je nakon rušenja stare vojarne sagrađena Građanska škola, koja je ubrzo prenamijenjena u Očnu kliniku. U zgradi klinike danas je Farmaceutsko-biokemijski fakultet. (Snješka Knežević)","image_full_url":"https://storage.googleapis.com/arhitektura-zagr-1514718358225.appspot.com/photos/A_Kovacica_1__11.jpg","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/a_kovacica_1__11.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/gajeva-30a?ulica=gajeva","retrieved_at":"2026-02-04T23:01:02.626Z","name":"Zgrada domobranskog okružnog zapovjedništva, danas zgrada DORH-a","address":"Gajeva 30A","architects_raw":"Hönigsberg i Deutsch","description_raw":"Zgrada domobranskog okružnog zapovjedništva, danas zgrada Državnog odvjetništva RH, u Gajevoj 30A, podignuta je 1899. prema projektu arhitektonskog biroa Hönigsberg & Deutsch. Projektanti su zgradi pridali karakter elegantne građanske stambene kuće, quasi-palače, kakve u to doba grade u središtu grada u pretežno neorenesansnim i neobaroknim stilskim oblicima. Stil, dekor, obrada ploha, diferencijacija etaža smjeraju monumentalnosti, koja izražava važnost i dostojanstvo sadržaja. (Snješka Knežević)","image_full_url":"https://storage.googleapis.com/arhitektura-zagr-1514718358225.appspot.com/photos/Gajeva_30A__1.jpg","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/gajeva_30a__1.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/gajeva-31?ulica=gajeva","retrieved_at":"2026-02-04T23:01:03.656Z","name":"Kuća Josipa Gollreidera","address":"Gajeva 31","architects_raw":"Pollak i Bornstein","description_raw":"Kuća Josipa Gollreidera u Gajevoj 31 sagrađena je 1873., kao jednokatnica, prema projektu Leonharda Pfeiffenbergera. Za novog vlasnika g. Kovača izradu novog pročelja i dogradnju drugog kata projekt i građevinske radove izvelo je građevno poduzeće Pollak & Bornstein 1923. godine. U kući je bilo smješteno svratište-hotel, a u prizemlju gostionica-restoran. Kuća ima dva kata i zonu visoke mansarde, fasadni plašt u širini 6 prozorskih osi je minimalno ukrašen. (MUO, AthenaPlus)","image_full_url":"https://storage.googleapis.com/arhitektura-zagr-1514718358225.appspot.com/photos/Gajeva_31__1.jpg","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/gajeva_31__1.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/gajeva-32?ulica=gajeva","retrieved_at":"2026-02-04T23:01:04.680Z","name":"Kuća Vilima Lovrenčića","address":"Gajeva 32","architects_raw":"Franjo Klein; Janko Nikola Grahor","description_raw":"Kuća Vilima Lovrenčića u Gajevoj 32 sagrađena je je 1879. prema projektu arhitektonskog biroa Grahor & Klein. Izvorno je to bila neorenesansna jednokatnica s bogato dekoriranim pročeljem. U prizemlju je rustika, a ističu se bunjato polustupovi koji flankiraju ulaz s polukružnim završetkom, dok su prozori flankirani bunjato polustubovima. Iznad ulaza i prozora naizmjenično se nižu triglifi i rozete. Prvi kat je obložen fasadnom opekom, ispod prozora su balustrade, a iznad dvostrukih prozora prekinuti zabati. Kući je naknadno nadograđen drugi kat s puno jednostavnijom arhitektonskom dekoracijom.","image_full_url":"https://storage.googleapis.com/arhitektura-zagr-1514718358225.appspot.com/photos/Gajeva_32__1.jpg","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/gajeva_32__1.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/gajeva-33?ulica=gajeva","retrieved_at":"2026-02-04T23:01:05.602Z","name":"Kuća Emilije Šlajmer","address":"Gajeva 33","architects_raw":"Šafranek i Wiesner","description_raw":"Kuća Emilije Šlajmer u Gajevoj 33 sagrađena je 1886. prema projektu arhitektonskog biroa Šafranek & Wiesner. Na neorenesansnoj jednokatnici s rustificiranim prizemljem ističe se pravokutni, gotovo potpuno ostakljeni erker na središnjem plitkom rizalitu. Prozori su uski, pravokutni, a prozori u prvom katu naglašeni su trokutastim zabatima. Simetričnost kuće narušava ulaz na prvoj sjevernoj osi.","image_full_url":"https://storage.googleapis.com/arhitektura-zagr-1514718358225.appspot.com/photos/Gajeva_33__1.jpg","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/gajeva_33__1.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/gajeva-35?ulica=gajeva","retrieved_at":"2026-02-04T23:01:06.550Z","name":"Kuća Ludmile Mikšić","address":"Gajeva 35","architects_raw":"Grahor & Klein","description_raw":"Kuća Ludmile Mikšić u Gajevoj 35 sagrađena je 1882. prema projektu arhitektonskog biroa Grahor & Klein. Nekadašnja jednokatnica imala je zabate iznad svih prozora prvog kata, a dvostruke prozore na lijevom i desnom krilu. Drugi i treći kat nadograđeni su 1922. i tada je potpuno pregrađena. (Ivo Maroević, 1968:81)","image_full_url":"https://storage.googleapis.com/arhitektura-zagr-1514718358225.appspot.com/photos/Gajeva_35__2.JPG","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/gajeva_35__2.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/gajeva-37?ulica=gajeva","retrieved_at":"2026-02-04T23:01:07.501Z","name":"Kuća Plochberger","address":"Gajeva 37 / Katančićeva","architects_raw":"Ivan Plochberger st.","description_raw":"Kuća Plochberger na uglu Gajeva 37 /Katančićeva sagrađena je 1883. prema projektu Ivana Plochbergera st. Neorenesansna jednokatnica s odsječenim uglom i jednostavno dekoriranim pročeljima. Prizemlje je rustificirano, prozori s jednostavnim okvirima, iznad njih profilirani arhitravni istaci, ispod istureni parapeti. Ispod krovnog vijenca nizovi denta i kimatija.","image_full_url":"https://storage.googleapis.com/arhitektura-zagr-1514718358225.appspot.com/photos/Gajeva%2037%20%201_6877.jpg","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/gajeva%2037%20%201_6877.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/gajeva-38?ulica=gajeva","retrieved_at":"2026-02-04T23:01:08.436Z","name":"Kuća Tomaj","address":"Gajeva 38","architects_raw":"Martin Pilar","description_raw":"Kuća Tomaj u Gajevoj 38 podignuta je 1897. prema projektu Martina Pilara (arhitektonski biro Pilar & Mally & Bauda). Neorenesansna kuća (kasni historicizam) ima strogo simetrično pročelje s ulazom na središnjoj osi. Rubni dijelovi krila naglašeni su plitkim rizalitima koji završavaju trokutastim zabatima. Prizemlje je, osim podrumskog dijela, izvedeno u rustici. Prozori su pravokutni, a oni na prvom katu u podnožju imaju balustradu dok ulogu natprozornika imaju trokutasti i zaobljeni zabati. Prvi i drugi kat na rubovima rizalita povezani su pilastrima s korintskim kapitelima. (Zlatko Jurić)","image_full_url":"https://storage.googleapis.com/arhitektura-zagr-1514718358225.appspot.com/photos/Gajeva_38__1.jpg","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/gajeva_38__1.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/gajeva-42?ulica=gajeva","retrieved_at":"2026-02-04T23:01:09.379Z","name":"Kuća Mlinarić","address":"Gajeva 42","architects_raw":"Aladár Baranyai","description_raw":"Kuća Mlinarić u Gajevoj 42 sagrađena je 1904. godine prema projektu Aladara Baranyaija, dok je radio za tvrtku Pilar-Mally-Bauda. Pročelje je ukrašeno neostilskim i stiliziranim secesijskim dekorativnim elementima. Medaljoni i girlande jedni su od Baranyaijevih zaštitnih znakova u arhitekturi najamnih zgrada. (Andreja Der-Hazarijan Vukić, 1995:31)","image_full_url":"https://storage.googleapis.com/arhitektura-zagr-1514718358225.appspot.com/photos/Gajeva_42__1.jpg","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/gajeva_42__1.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/gajeva-44?ulica=gajeva","retrieved_at":"2026-02-04T23:01:10.336Z","name":"Kuća Hugo","address":"Gajeva 44","architects_raw":"Aladár Baranyai","description_raw":"Kuća Hugo u Gajevoj 44 sagrađena je 1905./1906. prema projektu Aladara Baranyaija, koji je u to vrijeme radio u arhitektonskom birou Pilar & Mally & Bauda. Secesijska dvokatnica sa simetričnim pročeljem na kojem se na središnjoj osi u prvom i drugom katu ističu različiti balkoni, a manji balkon sa zaobljenom ogradom od kovanog željeza kasnije se često javlja u Baranyaijevoj arhitekturi.","image_full_url":"https://storage.googleapis.com/arhitektura-zagr-1514718358225.appspot.com/photos/Gajeva_44__1.jpg","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/gajeva_44__1.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/gajeva-46?ulica=gajeva","retrieved_at":"2026-02-04T23:01:11.294Z","name":"Kuća Biljan","address":"Gajeva 46","architects_raw":"Aladár Baranyai","description_raw":"Kuća Biljan u Gajevoj 46 sagrađena je 1904. godine prema projektu Aladara Baranyaija (arhitektonski biro Pilar, Mally & Bauda). To je dvokatnica s mansardnim krovom i ravnim krovom nad dvorišnim krilom. Uz secesijske dekorativne elemente pročelje obilježuje i kombinacija glatke i zrnate žbuke, što su karakteristični Baranyaijevi oblikovni elementi.","image_full_url":"https://storage.googleapis.com/arhitektura-zagr-1514718358225.appspot.com/photos/Gajeva_46__1.jpg","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/gajeva_46__1.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/gajeva-47?ulica=gajeva","retrieved_at":"2026-02-04T23:01:12.249Z","name":"Kuća Hodovsky","address":"Gajeva 47","architects_raw":"Vjekoslav Bastl","description_raw":"Kuća Hodovsky u Gajevoj 47 sagrađena je 1909./1910. prema projektu Vjekoslava Bastla. Kasnosecesijska zgrada s pročeljem raščlanjenim balkonima s ogradom od kovanog željeza u prvom i drugom katu na krajnjim osima, a u središnjem dijelu plitkim poligonalnim erkerima. Krovni vijenac u središnjem dijelu kuće prerasta u izlomljeni zabat. Zgrada s dva stana na katu i dvokrakim stubištem karakterističan je tip zagrebačke najamne stambene zgrade.","image_full_url":"https://storage.googleapis.com/arhitektura-zagr-1514718358225.appspot.com/photos/Gajeva_47__2.jpg","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/gajeva_47__2.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/gajeva-49?ulica=gajeva","retrieved_at":"2026-02-04T23:01:13.281Z","name":"Kuća Weiser","address":"Gajeva 49","architects_raw":"Otto Goldscheider","description_raw":"Kuća Weiser u Gajevoj 49 sagrađena je 1911. prema projektu Otta Goldscheidera, tada zaposlenog u arhitektonskom birou Hönigsberg & Deutsch, poduzeću koje je i sagradilo kuću. Radi se zapravo o uličnoj i dvorišnoj zgradi koje su povezane i površinom zauzimaju gotovu čitavu parcelu. U uličnoj zgradi su po dva kvalitetna trosobna stana na katu, a dvorišna je s po dva dvosobna stana na katu niže kvalitete. Ulično pročelje kasnosecesijske zgarade rastvoreno je pravokutnim uskim prozorima, a u središnjem dijelu ističe se plitki erker na trostrukim konzolama, koji se proteže kroz tri kata i zaključen je nepravilno zaobljenim zabatom. Na zaobljenim dijelovima pročelja u trećem katu aplicirani su figuralni reljefi.","image_full_url":"https://storage.googleapis.com/arhitektura-zagr-1514718358225.appspot.com/photos/Gajeva_49__1.jpg","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/gajeva_49__1.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/gajeva-51?ulica=gajeva","retrieved_at":"2026-02-04T23:01:14.210Z","name":"Kuća Krapac","address":"Gajeva 51","architects_raw":"Otto Goldscheider","description_raw":"Kuća Krapac u Gajevoj 51 sagrađena je 1911. prema projektu Otta Goldscheidera, tada zaposlenog u arhitektonskom birou Hönigsberg & Deutsch, poduzeću koje je i izvelo građevinske radove. Kasnosecesijska kuća ima dva dvorišna krila, a iza njih je dvorišna kuća. Kao i kod susjedne Goldscheiderove kuće na kbr. 49 i na pročelju ove ulične kuće naglašena je vertikala u arhitektonskoj kompoziciji. Između bočnih i središnjeg rizalita smješteni su plitki dvokatni erkeri. Skulpture iznad ulaza naglašavaju njegovu reprezentativnost.","image_full_url":"https://storage.googleapis.com/arhitektura-zagr-1514718358225.appspot.com/photos/Gajeva_51__1.jpg","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/gajeva_51__1.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/gajeva-53?ulica=gajeva","retrieved_at":"2026-02-04T23:01:15.228Z","name":"Kuća Marija Kiseljaka","address":"Gajeva 53","architects_raw":"Srećko Florschütz","description_raw":"Najamna kuća Marija Kiseljaka u Gajevoj 53 sagrađena je 1910./1911. prema projektu Srećka Florschütza, arhitekta i partnera u arhitektonskom birou Kaučić-Florschütz-Gyiketta. Pročeljem kasnosecesijske kuće s dva dvorišna krila dominiraju veliki dvokatni erkeri koji su zaključeni balkonom. Florschützovi erkeri neodoljivo podsjećaju na Kovačićevo rješenje kuće Oršića-Divković u Masarykovoj 21-23  iz 1907. godine.","image_full_url":"https://storage.googleapis.com/arhitektura-zagr-1514718358225.appspot.com/photos/Gajeva_53__2.JPG","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/gajeva_53__2.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/gajeva-55?ulica=gajeva","retrieved_at":"2026-02-04T23:01:16.174Z","name":"Kuća Filipa Jakobyja","address":"Gajeva 55","architects_raw":"Srećko Florschütz","description_raw":"Stambeno-najamna kuća Filipa Jakobyja u Gajevoj 55 sagrađena je 1910./1911. prema projektu Srećka Florschütza, arhitekta i partnera u arhitektonskom birou Kaučić-Florschütz-Gyiketta. Kao i kod susjedne kuće istoga arhitekta na kbr. 53 i na pročelju ove kasnosecesijske kuće dominiraju erkeri, samo što su ovi polukružni, a u dvorištu je još jedna kuća Jakoby. Obje kuće spadaju u bolja Florschützove ostvarenja.","image_full_url":"https://storage.googleapis.com/arhitektura-zagr-1514718358225.appspot.com/photos/Gajeva_55__2.JPG","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/gajeva_55__2.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/gajeva-57?ulica=gajeva","retrieved_at":"2026-02-04T23:01:17.115Z","name":"Kuća dr. Katičića","address":"Gajeva 57","architects_raw":"Ignjat Fischer","description_raw":"Kuća Irme i dr. Vladimira Katičića u Gajevoj 57 sagrađena je 1910. godine prema projektu Ignjata Fischera, a u realizaciji “Gradjevnog poduzetničtva Kaučić, Florschütz, Gyiketta”. Kasnosecesijska kuća s tri stana na svakoj etaži, s tim da je stan u prizemlju nešto manje kvadrature zbog kolnog ulaza. Pročelje je raščlanjeno bočnim polukružnim erkerima, a od dekorativnih elemenata aplicirane su tek uske crno-bijele keramičke trake.","image_full_url":"https://storage.googleapis.com/arhitektura-zagr-1514718358225.appspot.com/photos/Gajeva_57__2.JPG","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/gajeva_57__2.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/gajeva-59-trg-ante-starcevica?ulica=gajeva","retrieved_at":"2026-02-04T23:01:18.261Z","name":"Kuća Würant","address":"Gajeva 59 / Trg Ante Starčevića","architects_raw":"Gjuro Carnelutti","description_raw":"Kuća Franje Würanta na uglu Gajeva 59 /Trg Ante Starčevića (prije Mihanovićeva 10) podignuta je 1903. prema projektu Gjure Carneluttija. Stambena neorenesansna dvokatnica s ugaonim erkerom i dekoracijom koja naglasak stavlja na srednju os širokoga pročelja, s pomalo već umornim no mnogobrojnim neostilskim dekorativnim programom, nalazi se na južnom pročelju \"Zelene potkove\". (Darja Radović Mahečić)","image_full_url":"https://storage.googleapis.com/arhitektura-zagr-1514718358225.appspot.com/photos/Gajeva_59_-Trg_Ante__1.jpg","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/gajeva_59_-trg_ante__1.jpg","built_year":"Unknown"}
