{"source":"arhitektura-zagreba","source_url":"https://www.arhitektura-zagreba.com/zgrade/trg-petra-preradovica_2?ulica=trg-petra-preradovica","retrieved_at":"2026-01-30T16:06:03.611Z","name":"Stambene zgrade Ehrlich","address":"Trg Petra Preradovića  / Varšavska 2 - 2A","architects_raw":"Hugo Ehrlich","description_raw":"Stambene zgrade Ehrlich na uglu Varšavska 2-2A /Preradovićev trg podigao je Hugo Ehrlich 1923./1924. za svog brata Ernesta. Na četverokatnicama s mansardnim krovom vidljiv je onaj karakteristični Ehrlichov stil koji je, ne bez stanovite doze profesionalne zavisti, nazvan »hugovštinom«, a očituje se u svjesnom suprotstavljanju suzdržanih i mirnih osnovnih linija građevine i plastično naglašenih detalja kao što su masivni balkoni, erkeri, jake konzole ili snažno profilirani krovni vijenci. Ova ekspresivizacija pročelja plastičnim elementima, koji ponekad djeluju kao da su naknadno aplicirani, štoviše i sa stanovitim smislom za ekstravagantnu, maniriranu pozu, može se uzeti kao tipičan uzorak Ehrlichove arhitekture u ranom razdoblju poslije Prvog svjetskog rata. (Žarko Domljan -1, 1976:51)","image_full_url":"https://storage.googleapis.com/arhitektura-zagr-1514718358225.appspot.com/photos/Var%C5%A1avska_2-2A__11.JPG","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/varsavska_2-2a__11.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/trg-petra-preradovica_3?ulica=trg-petra-preradovica","retrieved_at":"2026-01-30T16:06:04.559Z","name":"Pravoslavna Saborna crkva Preobraženja Gospodnjeg","address":"Trg Petra Preradovića","architects_raw":"Franjo Klein","description_raw":"Pravoslavna Saborna crkva Preobraženja Gospodnjeg na Preradovićevom trgu sagrađena je 1865./1866. prema projektu Franje Kleina. Crkva je podignuta na mjestu srušene srednjovjekovne katoličke crkve Svete Margarete, koju je biskup Maksimilijan Vrhovac 1794. prodao pravoslavnim vjernicima. Radove je izvelo građevno poduzeće tada poznatog graditelja Janka Jambrišaka. Prema projektima Hermana Bolléa crkva je od 1883. do 1884. obnavljana nakon potresa, 1899. postavljena joj je nova kapa zvonika, a 1913./1914. preoblikovano joj je pročelje. Nakon toga adaptacije su izvedene 1931./1932. (Stanko Kliska) i 2003./2007. Crkva je znatno oštećena prilikom potresa 2020. i potrebna joj je i konstrukcijska obnova.","image_full_url":"https://storage.googleapis.com/arhitektura-zagr-1514718358225.appspot.com/photos/Preradovi%C4%87ev%20trg%20%201_7d2f.JPG","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/preradovicev%20trg%20%201_7d2f.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/trg-petra-preradovica_1?ulica=trg-petra-preradovica","retrieved_at":"2026-01-30T16:06:05.543Z","name":"Kuća Schwartz","address":"Trg Petra Preradovića  / Varšavska 1","architects_raw":"Martin Pilar","description_raw":"Kuća Schwartz, Varšavska 1 /Preradovićev trg, sagrađena je 1897. prema projektu Martina Pilara (Pilar & Mally & Bauda). Dvokatnica s pet prozorskih osi spada među umjetnički visoko vrijedna ostvarenja visokog historicizma iz Pilarovog opusa. U arhitektonskoj kompoziciji dominira tradicionalna figuracij s uočljivom jasnom tripartitnom podjelom pročelja. Prizemlje je obrađeno rustikalnim potezima i profilacijom odvojeno od osnovne plohe pročelja. Vijenac veoma jasno dijeli pročelje od krova koji nije oblikovni već utilitarni element u arhitektonskoj kompoziciji. Erker je jednokatni i umjerene proporcije. (Zlatko Jurić)","image_full_url":"https://storage.googleapis.com/arhitektura-zagr-1514718358225.appspot.com/photos/Var%C5%A1avska_1_11.JPG","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/varsavska_1_11.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/ilica-5-trg-petra-preradovica-1?ulica=trg-petra-preradovica","retrieved_at":"2026-01-30T16:06:06.499Z","name":"Prva hrvatska štedionica","address":"Bogovićeva  / Ilica 5 / Margaretska 1 - 3 / Trg Petra Preradovića 1","architects_raw":"Josip Vancaš","description_raw":"Palača Prve hrvatske štedionice u bloku Ilica 5 /Margaretska 1-3 /Trg Petra Preradovića 1 /Bogovićeva 6 sagrađena je 1898./1899. prema projektu arhitekta Josipa pl. Vancaša. Autori idejne osnove prostornog rješenja s pasažom bili su Fellner & Helmer, projektanti susjedne zgrade nekadašnje Eskomptne banke (Ilica 3 /Petrićeva ulica). Prizemlje zgrade namijenjeno je za lokale, I. kat za urede, a II. i III. za najamne stanove. Pročelja dekorirana u stilu kasnog historicizma i rane secesije modernizirana su 1925. godine (Lav Kalda), kad im je uklonjen dobar dio izvorne ornamentike.","image_full_url":"https://storage.googleapis.com/arhitektura-zagr-1514718358225.appspot.com/photos/TPP_1_1.jpg","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/tpp_1_1.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/bogoviceva-9-trg-petra-preradovica-2?ulica=trg-petra-preradovica","retrieved_at":"2026-01-30T16:06:07.457Z","name":"Trgovačko-stambena zgrada Farkaš","address":"Bogovićeva 9 / Trg Petra Preradovića 2","architects_raw":"Hönigsberg i Deutsch","description_raw":"Trgovačko-stambena zgrada Farkaš na uglu Bogovićeva 9 /Trg Petra Preradovića 2 sagrađena je 1898./1899. prema projektu arhitektonskog biroa Hönigsberg i Deutsch. To je neorenesansno-neobarokna dvokatnica s jednostrešnim kosim krovom prema trgu i Bogovićevoj ulici, a ravnim krovom prema dvorištu, što je neobično mada je već godinu ranije Martin Pilar eksperimentirao s ravnim krovom u Mihanovićevoj ulici. Na obli dvokatni uglovni erker nastavlja se cilindrični tornjić s kupolom, a pročelja s bogatom arhitektonskom dekoracijom raščlanjena su velikim redom pilastara, čime je naglašena vertikalna podjela ploha i postignuta reprezentativnost zgrade kasnog historicizma.","image_full_url":"https://storage.googleapis.com/arhitektura-zagr-1514718358225.appspot.com/photos/Bogovi%C4%87eva%209%20%201_e620.JPG","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/bogoviceva%209%20%201_e620.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/preradoviceva_1?ulica=trg-petra-preradovica","retrieved_at":"2026-01-30T16:06:08.429Z","name":"Kuća Siebenschein","address":"Preradovićeva  / Trg Petra Preradovića 3","architects_raw":"Franjo Klein","description_raw":"Kuća Siebenschein na uglu Preradovićev trg 3 /Preradovićeva 2 sagrađena je 1873./1874. prema projektu Franje Kleina. Kući je Klein dao klasicistički kubus u stilizaciji romantičnog historizma. Plasticitet je istaknuo ponajviše erkerima koji jednostavno vise na pročelju poput kakvih ormarića. U cijelosti ta uglovnica napominje münchensku arhitekturu šezdesetih godina, koja pak nije bez doticaja sa Schinkelovom berlinskom školom. Ta se münchenska natuknica osobito očituje u skrivanju krova iza snažnoga krovnog vijenca i barokizirane balustrade ukrašene vazama i lanternama. Zgrada kakva je danas pred nama modernizacija je Ivana Velikonje iz 1931/32., no s kojom smo izgubili jednu zanimljivu varijantu historizma, a nismo dobili modernu arhitekturu. Ova bi stambena kuća svakako zaslužila da joj se vrate originalna pročelja. (Olga Maruševski, 1993:113)","image_full_url":"https://storage.googleapis.com/arhitektura-zagr-1514718358225.appspot.com/photos/Preradovi%C4%87ev%20trg%203%20%201_682e.JPG","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/preradovicev%20trg%203%20%201_682e.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/trg-petra-preradovica-5?ulica=trg-petra-preradovica","retrieved_at":"2026-01-30T16:06:09.403Z","name":"Kuća pravoslavne općine","address":"Trg Petra Preradovića 5","architects_raw":"Antun Ulrich; Stanko Kliska","description_raw":"Kuća pravoslavne općine na Preradovićevom trgu 5 sagrađena je 1939./1940. prema projektu Stanka Kliske i Antuna Ulricha. Monumentalni modernistički stambeni blok, u parternoj zoni prilagođen pristupu recentno uklonjenom kinu i kazalištu Metropol/Kapitol/Dubrovnik/Zagreb. Paradigma zamjenske gradnje visokog urbaniteta za istrošenu građevnu supstancu izgubljenoga povijesnog konteksta u najužem gradskom središtu. (Vera Grimmer) Izvor: Aleksander Laslo, 2011:138","image_full_url":"https://storage.googleapis.com/arhitektura-zagr-1514718358225.appspot.com/photos/Preradovi%C4%87ev%20trg%205%20%201_29cf.JPG","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/preradovicev%20trg%205%20%201_29cf.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/trg-petra-preradovica-6?ulica=trg-petra-preradovica","retrieved_at":"2026-01-30T16:06:10.370Z","name":"Stambeno-poslovni centar Cvjetni","address":"Trg Petra Preradovića 6","architects_raw":"Boris Podrecca","description_raw":"Stambeno-poslovni centar Cvjetni na Preradovićevom trgu 6 sagrađen je između 2009. i 2011. prema idejnom projektu Borisa Podrecce. Glavni projekt suvremene interpolacije izradio je arhitekt Boris Frgić iz tvrtke Conar d.o.o. iz Zagreba. Kompleks u unutrašnjosti bloka između Cvjetnog, Preobraženske, Ilice, Gundulićeve i Varšavske ulice zamišljen je s pješačkim prolazom kroz blok koji bi spojio Gundulićevu, Ilicu i Varšavsku ulicu s Cvjetnim trgom (realiziran je samo spoj s Varšavskom ulicom). Osim kuće u Preobraženskoj 6 i kuće Granitz na Preradovićevom trgu 6, koju je projektirao Hermana Bollé (1886.), za realizaciju projekta srušene su i zgrade bivšeg kina, stare tiskare i skladišnih prostora, te zgrada u Varšavskoj 6 (gdje je sačuvano pročelje). Gradnja armirano-betonske konstrukcije izvedena je zbog tehničkih razloga top-down metodom (prvi put u Hrvatskoj), zapravo građenjem od površine zemlje prema dolje, što je omogućilo istovremenu gradnju i nadzemnih etaža. Centar Cvjetni ima šest podzemnih i osam nadzemnih etaža. Na vrhu zgrade je pet dvokatnih penthausa, koje je Podrecca nazvao “Zagrebački kristali”.","image_full_url":"https://storage.googleapis.com/arhitektura-zagr-1514718358225.appspot.com/photos/Preradovi%C4%87ev%20trg%206%20%201_ead2.JPG","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/preradovicev%20trg%206%20%201_ead2.jpg","built_year":"Unknown"}
