{"source":"arhitektura-zagreba","source_url":"https://www.arhitektura-zagreba.com/zgrade/kumiciceva-10?ulica=mihanoviceva","retrieved_at":"2026-02-04T23:36:11.199Z","name":"Kuća Lustig","address":"Kumičićeva 10 / Mihanovićeva","architects_raw":"Viktor Kovačić","description_raw":"Kuća Ivane Lustig na uglu Kumičićeva 10 /Mihanovićeva sagrađena je 1910./1911. prema projektu Viktora Kovačića (arhitektonski biro Ehrlich-Kovačić). Kuću je sagradila tvrtka “Kal­da i Šte­fan, ar­hi­tek­ti i gra­di­te­lji”. To je protomodernistička trokatnica s jednoslivnim kosim krovom prema ulicama i ravnim krovom prema dvorištu. Dekoracija pročelja je reducirana i suzdržana. Na rubovima kuće su trokatni trostrani erkeri, a ugao je riješen lođama koje su u Kumičićevoj ulici otvorene s po dvije arkade na katovima, a u Mihanovićevoj ulici s po jednom arkadom na svakom katu. Te lođe su kasnije zatvorene prozorima. Od arhitektonske dekoracije ističe se vijenac iznad prizemlja s nizom maskerona, a između prozora prvoga i drugog kata aplicirana su četiri romba s pozlaćenim bridovima koji su stepenasto uvučeni u fasadu. Iznad reprezentativnog ulaza s okvirima od kamena u Kumičićevoj ulici ističe se figuralni reljef, kao i drugi na fasadi između lođa prvoga i drugog kata na istom pročelju.","image_full_url":"https://storage.googleapis.com/arhitektura-zagr-1514718358225.appspot.com/photos/Kumi%C4%8Di%C4%87eva%2010-Mihanovi%C4%87eva%20%201_40db.JPG","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/kumiciceva%2010-mihanoviceva%20%201_40db.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/gunduliceva-61?ulica=mihanoviceva","retrieved_at":"2026-02-04T23:36:12.236Z","name":"Zgrade Hrvatske banke za promet nekretninama","address":"Gundulićeva 61 - 63 / Mihanovićeva","architects_raw":"Aladár Baranyai","description_raw":"Zgrade Hrvatske banke za promet nekretninama na uglu Mihanovićeva /Gundulićeva 61-63 sagrađene su 1908./1909. prema projektu Aladara Baranyaija (arhitektonski biro Benedik i Baranyai), a radove je izvelo građevinsko poduzeće “Kalda i Štefan”. Masivni volumen neutraliziran je harmoničnim oblikovanjem pročelja s plitkim profilacijama stiliziranih pilastara i reljefnom geometrijskom dekoracijom (aplikacije u obliku dvostrukih kružnih »vijenaca« i raster ograda od kovanog željeza na balkonima), detalji koje variraju ranija rješenja s pročelja kuće Bauda na Marulićevu trgu 7. (Jasna Galjer, 1997:176)","image_full_url":"https://storage.googleapis.com/arhitektura-zagr-1514718358225.appspot.com/photos/Mihanovi%C4%87eva%20-Gunduli%C4%87eva%2063%20%201_3394.JPG","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/mihanoviceva%20-gunduliceva%2063%20%201_3394.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/mihanoviceva-1?ulica=mihanoviceva","retrieved_at":"2026-02-04T23:36:13.225Z","name":"Hotel Esplanade","address":"Mihanovićeva 1","architects_raw":"Dionis Sunko","description_raw":"Hotel Esplanade u Mihanovićevoj 1 sagrađen je 1922./1925. prema projektu arhitekta Dionisa Sunka (Sunko & Jungmann). Realizacija projekta uslijedila je nakon afere s ishodom međunarodnoga pozivnog natječaja, na kojem je prvi plasman postigao berlinski arhitekt Otto Rehnig, a najsuvremenije rješenje ponudio “građanin svijeta” Adolf Loos. Raspisivač natječaja u novi je krug nadmetanja uz Rehniga pozvao Dionisa Sunka (koji se prethodno nije natjecao), no Rehnig je takvu mogućnost otklonio. Sunko je u svom projektu preuzeo Loosovu generalnu dispoziciju s gradacijom reprezentativnih hotelskih prostora, od svečane plesne dvorane, preko velike kavanske sale, do hotelske terase orijentirane na gradski park. Građevno tijelo koncipirano je u klasiciziranom izričaju, dok je unutarnje uređenje najvećim dijelom luksuzno opremljeno i namješteno u duhu art-déco stilizacije. Nakon višekratnih preuređenja, značajni dijelovi izvornog uređenja očuvani su u vestibulu, ovalnoj dvorani, hotelskim salonima u mezaninu, glavnom stubištu te u nekim elementima uređenja hotelske restauracije. (Aleksander Laslo, 2011:64)","image_full_url":"https://storage.googleapis.com/arhitektura-zagr-1514718358225.appspot.com/photos/Mihanovi%C4%87eva%201%20%201_9985.JPG","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/mihanoviceva%201%20%201_9985.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/mihanoviceva-3?ulica=mihanoviceva","retrieved_at":"2026-02-04T23:36:14.222Z","name":"Središnji ured za osiguranje radnika, danas Hrvatski zavod za mirovins","address":"Mihanovićeva 3","architects_raw":"Rudolf Lubynski","description_raw":"Palača Središnjeg ureda za osiguranje radnika u Zagrebu, Mihanovićeva 3 /Grgura Ninskog 4, sagrađena je 1925./1928. prema projektu arhitekta Rudolfa Lubynskog. U oblikovanju palače SUZOR-a, Lubynski koristi reducirani historicistički vokabular kao dopunu monumentalnom izrazu postignutim formatom građevine, u skladu s položajem i funkcijom građevine. Monumentalnost interijera postignuta je pažljivo biranim detaljima u stilu art-décoa. Palača SUZOR-a kao soliterni blok na južnom perivoju Zelene potkove, pandan hotelu Esplanade, svojim historicističkim oblicima odražava racionalizam i naklonost klasicizmu zagrebačke secesije te skladno korespondira s okolnom historicističkom i secesijskom arhitekturom donjogradskog središta. Parno je kupalište palače ukrašeno dekorativnim reljefima i skulpturama koje je tijekom 1926. i 1927. izradio Hinko Juhn, u majstorskoj izvedbi tehnološki zahtjevne ocakljene keramike velikih dimenzija. Ovaj ansambl keramičkih reljefa i skulptura ističe se kao najkompleksnija javna plastika u bogatom opusu kipara i keramičara Hinka Juhna. (Galerija nepokretnih kulturnih dobara grada Zagreba)","image_full_url":"https://storage.googleapis.com/arhitektura-zagr-1514718358225.appspot.com/photos/Mihanovi%C4%87eva%203%20%201_bbcb.jpg","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/mihanoviceva%203%20%201_bbcb.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/mihanoviceva-12?ulica=mihanoviceva","retrieved_at":"2026-02-04T23:36:15.312Z","name":"Zgrada Direkcije Kraljevskih ugarskih željeznica","address":"Mihanovićeva 12","architects_raw":"Ferenc Pfaff","description_raw":"Zgrada nekadašnje Direkcije Kraljevskih ugarskih državnih željeznica, danas Hrvatske željeznice (HŽ infrastruktura) u Mihanovićevoj 12 sagrađena je 1901./1903. prema projektu Ferenca Pfaffa. To je neobarokna dvokatnica “U” tlocrta na čijem se južnom pročelju ističe središnji rizalit u širini pet prozorskih osi. Bogato dekorirani rizalit u zoni mansardnog krova ukrašen je zabatima i tornjićima, a na zaobljenim uglovima dominiraju kupole. Žuta boja pročelja karakteristična je za austrougarske državne zgrade.","image_full_url":"https://storage.googleapis.com/arhitektura-zagr-1514718358225.appspot.com/photos/Mihanovi%C4%87eva%2012%20%201_0b06.JPG","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/mihanoviceva%2012%20%201_0b06.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/mihanoviceva-14?ulica=mihanoviceva","retrieved_at":"2026-02-04T23:36:16.294Z","name":"Kuća Moscon-Ožegović","address":"Mihanovićeva 14","architects_raw":"Hugo Ehrlich","description_raw":"Kuća Ide Moscon-Ožegović na uglu Mihanovićevoj 14 /Haulikova sagrađena je 1911. prema projektu Huge Ehrlicha (arhitektonski biro Ehrlich-Kovačić). Za pročelja kuće karakteristična je trodjelna horizontalna raščlamba jednostavnim vijencima i plitko profiliranim udubljenim poljima između prozora, kao i asimetrični raspored otvora u odnosu na ugao. Plastika na ovoj zgradi je izrazitije naglašena onduliranom linijom fasade u pojasu prvoga i drugog kata i isturenim peterostranim erkerom u trećem katu. Ovaj erker kao karakterističan plastički motiv pročelja nije oblikovan poput reprezentativnih erkera na neobaroknim gradskim palačama, koji su u pravilu smješteni u prvom katu i stoje u relaciji prema intimnom mjerilu ulice, nego mu je svjesno dan karakter erkera vidikovca na vrhu gradskog bedema, s kojega se pogled pruža slobodno u daljinu. U odnosu na suzdržanu plastičku artikulaciju pročelja, ovaj “grubi” fortifikacijski motiv erkera unosi izvjestan duhoviti nesklad i javlja se u funkciji kontrastnog kompozicijskog elementa, kojim je postignuta stanovita “karakterna” napetost pročelja. (Domljan, 1979:73)","image_full_url":"https://storage.googleapis.com/arhitektura-zagr-1514718358225.appspot.com/photos/Mihanovi%C4%87eva%2014%20%201_4aeb.JPG","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/mihanoviceva%2014%20%201_4aeb.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/mihanoviceva-16?ulica=mihanoviceva","retrieved_at":"2026-02-04T23:36:17.218Z","name":"Kuću Izabele Šenoa","address":"Mihanovićeva 16","architects_raw":"Prister & Deutsch","description_raw":"Kuću Izabele Šenoa u Mihanovićevoj 16 podigao je 1906. arhitektonski biro Prister & Deutsch.¹ Kod secesijske dvokatnice ističe se asimetrično postavljen plitki rizalit u razini prvoga i drugog kata, koji u krovnoj zoni završava nepravilno oblikovanim zabatom, karakterističnim za secesiju. Izvor: ¹Snješka Knežević -1","image_full_url":"https://storage.googleapis.com/arhitektura-zagr-1514718358225.appspot.com/photos/Mihanovi%C4%87eva%2016%20%203_0884.JPG","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/mihanoviceva%2016%20%203_0884.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/mihanoviceva-18?ulica=mihanoviceva","retrieved_at":"2026-02-04T23:36:18.181Z","name":"Kuća Rubetić-Gollner","address":"Mihanovićeva 18","architects_raw":"Aladár Baranyai","description_raw":"Kuća Andrije Rubetića i Julija Gollnera u Mihanovićevoj 18 sagrađena je 1907./1908. prema projektu Aladara Baranyaija (arhitektonski biro Benedik i Baranyai). Dvokatna interpolacija s polukružno istaknutim središnjim dijelom skladno oblikovanog pročelja sa stiliziranom geometrijskom secesijskom reljefnom profilacijom, tipičan je primjer stambeno-najamne kuće. Težište volumetrijske strukture pročelja je na polukružnom erkeru, a novi element je uvođenje engleskog tipa prozorskih otvora na razini prvog kata. Godine 1960.–1962. nadograđen joj je treći kat. (Jasna Galjer, 1997:175)","image_full_url":"https://storage.googleapis.com/arhitektura-zagr-1514718358225.appspot.com/photos/Mihanovi%C4%87eva%2018%20%201_5556.JPG","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/mihanoviceva%2018%20%201_5556.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/kumiciceva?ulica=mihanoviceva","retrieved_at":"2026-02-04T23:36:19.123Z","name":"Zgrada Hrvatske banke za promet nekretninama","address":"Kumičićeva  / Mihanovićeva 20","architects_raw":"Hugo Ehrlich","description_raw":"Zgrada Hrvatske banke za promet nekretninama na uglu Kumičićeva /Mihanovićeva 20 sagrađena je 1911./1912. prema idejnom projektu Huge Ehrlicha i izvedbenom projektu Viktora Kovačića (arhitektonski biro Ehrlich-Kovačić). To je trokatnica s jednostrešnim kosim krovom prema ulici i ravnim krovom prema dvorištu. Pročelja zgrade oblikovana su u maniri suzdržanog neoklasicizma s plitkim reljefnim motivima koji tek vizuelno raščlanjuju ovojnicu pročelja. Format prozorskih otvora varira od jednostavnih pravokutnih i kvadratičnih prozora do velikih prozora na uglu trećega kata koji su zaključeni segmentnim lukom, elipsastih prozora uz ugao zgrade u Kumičićevoj ulici i erker prozora na prvome katu.","image_full_url":"https://storage.googleapis.com/arhitektura-zagr-1514718358225.appspot.com/photos/Kumi%C4%8Di%C4%87eva-Mihanovi%C4%87eva%2020%20%201_8a5f.JPG","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/kumiciceva-mihanoviceva%2020%20%201_8a5f.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/mihanoviceva-26?ulica=mihanoviceva","retrieved_at":"2026-02-04T23:36:20.041Z","name":"Kuća Mally","address":"Mihanovićeva 26","architects_raw":"Martin Pilar","description_raw":"Kuću Mally u Mihanovićevoj 26 podiglo je 1900. građevno poduzetništvo Pilar, Mally i Bauda, vjerojatno prema projektu arhitekta Martina Pilara, jednog od partnera u poduzeću. Pročelje kasnohistoricističke dvokatnice bogato je ukrašeno arhitektonskom dekoracijom. Na krajevima se ističu plitki rizaliti koji su u funkciji disharmonije arhitektonske kompozicije i naglašavanja vertikalne podjele plohe pročelja da bi se postigla reprezentativnost. Specifičnost kuće je ravni krov, što je bilo neuobičajeno za to vrijeme, ali tada se eksperimentiralo formom krova pa su s ravnim krovom izvedene sve Pilarove kuće u Mihanovićevoj ulici (još i kbr. 28, 34 i 36 nap. autora). Izvor: Zlatko Jurić","image_full_url":"https://storage.googleapis.com/arhitektura-zagr-1514718358225.appspot.com/photos/Mihanovi%C4%87eva%2026%20%201_88fd.jpg","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/mihanoviceva%2026%20%201_88fd.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/mihanoviceva-28?ulica=mihanoviceva","retrieved_at":"2026-02-04T23:36:20.978Z","name":"Kuća Mally","address":"Mihanovićeva 28","architects_raw":"Martin Pilar","description_raw":"Kuća Mally u Mihanovićevoj 28 sagrađena je 1898. prema projektu Martina Pilara. Vlasnik kuće Julio Mally bio je jedan od partnera, kao i Martin Pilar, u projektno-izvođačkom poduzeću Pilar, Mally & Bauda. Na neobaroknoj trokatnici zastupljene su sve odrednice kasnog historicizma od naglašenog središnjeg erkera do grube rustike u žbuki pročelja i završne balustrade iznad vijenca pročelja naglašene reprezentativnosti. Zanimljivo je da kuća ima ravni krov i da se kod nas već krajem 19. stoljeća eksperimentiralo formom krova. (Zlatko Jurić, 1994:162)","image_full_url":"https://storage.googleapis.com/arhitektura-zagr-1514718358225.appspot.com/photos/Mihanovi%C4%87eva%2028%20%201_132f.JPG","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/mihanoviceva%2028%20%201_132f.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/mihanoviceva-32?ulica=mihanoviceva","retrieved_at":"2026-02-04T23:36:21.899Z","name":"Kuća Hrvatske banke za promet nekretninama","address":"Mihanovićeva 32","architects_raw":"Aladár Baranyai","description_raw":"Kasnosecesijska kuća Hrvatske banke za promet nekretninama u Mihanovićevoj 32 sagrađena je 1908./1909. prema projektu Aladara Baranyaija (arhitektonski biro Benedik i Baranyai), koji je vjerojatno tek preradio postojeći projekt, na kome se vide obilježja Kaldina rukopisa. Benedik i Baranyai su gradnju te kuće preuzeli od građevnog poduzetništva “Kalda i Štefan, arhitekti i graditelji”, gdje je Lav Kalda bio partner i vodeći projektant. (Snješka Knežević -1)","image_full_url":"https://storage.googleapis.com/arhitektura-zagr-1514718358225.appspot.com/photos/Mihanovi%C4%87eva_32__11.JPG","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/mihanoviceva_32__11.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/gunduliceva_1?ulica=mihanoviceva","retrieved_at":"2026-02-04T23:36:22.843Z","name":"Kuću Milivoja Crnadka","address":"Gundulićeva  / Mihanovićeva 34","architects_raw":"Martin Pilar","description_raw":"Kuću Milivoja Crnadka na uglu Mihanovićeva 34 /Gundulićeva sagradilo je 1902./1903. projektno-izvođačko poduzeće Pilar, Mally & Bauda Pilar, vjerojatno prema projektu Martina Pilara, koji je bio i jedan od vlasnika poduzeća. Pročelja dvokatnice ukrašena su neorenesansnim i neobaroknim dekorativnim elementima, a ističe se ugaoni rizalit s erkerom na odsječenom uglu. Kao i ostale Pilarove kuće u Mihanovićevoj ulici i ova kuća ima ravni krov, što je bilo neobično, ali avangardno za to razdoblje zagrebačke arhitekture. U kartuši iznad ulaza u kuću aplicirani su inicijali vlasnika.","image_full_url":"https://storage.googleapis.com/arhitektura-zagr-1514718358225.appspot.com/photos/Mihanovi%C4%87eva%2034%20%201_ec56.JPG","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/mihanoviceva%2034%20%201_ec56.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/mihanoviceva-36?ulica=mihanoviceva","retrieved_at":"2026-02-04T23:36:23.766Z","name":"Kuću Dragutina Baude","address":"Mihanovićeva 36","architects_raw":"Martin Pilar","description_raw":"Kuću Dragutina Baude u Mihanovićevoj 36 sagradilo je 1899./1900. projektno-izvođačko poduzeće Pilar, Mally & Bauda, prema projektu Martina Pilara. To je najamna stambena kuća s maksimalnim zahtjevom udobnosti s jednim velikim peterosobnim stanom na katu i dvokrakim stubištem. Kuća Bauda ima posebno zanimljivo prostorno rješenje stana. Gospodarski prostori izdvojeni su u zasebni volumen prema dvorištu, a dvokrako stubište smješteno je posve uz rub parcele. Prvi je put uvedena značajna novost - prirodno osvijetljena velika predsoba, što će polovicom 20-tih i 30-tih godina 20. st. postati jedan od standardnih temeljnih elemenata zagrebačke stambene tipologije. Omogućena je bogata veranda na dvorišnoj strani. Nedostatak je nespretno smještena kupaonica prema stubištu bez prirodnog svjetla i prozračivanja.¹ Pročelje kuće dekorirano je neostilskim i secesijskim elementima, a ističe se središnji erker u prvome katu. Kao i sve Pilarove kuće u Mihanovićevoj ulici i ova kuća ima ravni krov. Izvor: ¹Zlatko Jurić, 1994:155","image_full_url":"https://storage.googleapis.com/arhitektura-zagr-1514718358225.appspot.com/photos/Mihanovi%C4%87eva%2036%20%201_006d.JPG","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/mihanoviceva%2036%20%201_006d.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/mihanoviceva-38?ulica=mihanoviceva","retrieved_at":"2026-02-04T23:36:24.689Z","name":"Kuća Dragutina Baude","address":"Mihanovićeva 38","architects_raw":"Lav Kalda","description_raw":"Secesijska kuća Dragutina Baude u Mihanovićevoj 38 sagrađena je 1903. prema projektu Lava Kalde (arhitektonski biro Pilar, Mally & Bauda). Prema projektu Amadea Carneluttija 1921. godine kući je preuređeno pročelje, nadograđen je treći kat s mansardnim krovom prema ulici i ravnim krovom prema dvorištu. (Snješka Knežević, 1996:539)","image_full_url":"https://storage.googleapis.com/arhitektura-zagr-1514718358225.appspot.com/photos/Mihanovi%C4%87eva%2038%20%201_c234.JPG","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/mihanoviceva%2038%20%201_c234.jpg","built_year":"Unknown"}
{"source":"arhitektura-zagreba","source_url":"https://www.arhitektura-zagreba.com/zgrade/marulicev-trg-9?ulica=mihanoviceva","retrieved_at":"2026-02-04T23:36:25.615Z","name":"Stambena zgrada Tvornice pokućstva i industrije drva u Krapini","address":"Marulićev trg 9 / Mihanovićeva 40","architects_raw":"Amadeo Carnelutti","description_raw":"Stambena zgrada Tvornice pokućstva i industrije drva u Krapini na uglu Marulićev trg 9 /Mihanovićeva 40 sagrađena je 1920./1921. prema projektu Amadea Carneluttija (Građevno poduzetništvo Braća Carnelutti). To je trokatnica s mansardnim krovom prema Marulićevom trgu i Mihanovićevoj ulici, a ravnim krovom prema dvorištu. Pročelja zgrade oblikovana su kombinacijom neoklasicističkih elemenata i secesijskih motiva koji su kasnije dokinuti. Ističu su dvokatni erkeri na uglovnim rizalitima i rizalitima na krajnjim prozorskim osima krila zgrade.","image_full_url":"https://storage.googleapis.com/arhitektura-zagr-1514718358225.appspot.com/photos/Maruli%C4%87ev%20trg%209%20-Mihanovi%C4%87eva%2040%20%201_1dfe.JPG","image_thumb_url":"https://storage.googleapis.com/arhitektura-zagr-1514718358225.appspot.com/photo_thumbs/marulicev%20trg%209%20-mihanoviceva%2040%20%201_1dfe.jpg","built_year":"Unknown"}
